<!DOCTYPE html>


<html lang="cz-cs" data-theme="">
<head>
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>Jaké bylo Mexpo 2012? - Blog Maritna Jandy</title>
<meta name="description" content="">

<link rel="icon" type="image/x-icon" href="https://martinjanda.com/favicon.ico">
<link rel="apple-touch-icon-precomposed" href="https://martinjanda.com/favicon.png">



    





    
    
    

    
        <link rel="stylesheet" href="https://martinjanda.com/css/style.cd267f2711fc8d550fa9b9004cd2dca13ae71d0b7af4aecb3c92e1e617996bef.css" integrity="sha256-zSZ/JxH8jVUPqbkATNLcoTrnHQt69K7LPJLh5heZa&#43;8=">
    







<meta property="og:title" content="Jaké bylo Mexpo 2012?" />
<meta property="og:description" content="Druhý ročník Manager Expo je za námi. Letos pod názvem Mexpo, který akci sluší víc. Jak se letos povedla konference o managementu a mediích?
V termínu od 5. 10. do 6. 10. 2012 se ve slovenském Senci opět sešli zájemci o 2 poměrně odlišná témata: osobní růst a marketing. Stejně jako na loňském ročníku jsem většinu času věnoval přednáškám v sále „management“. Budu tedy psát především o této tematické polovině konference." />
<meta property="og:type" content="article" />
<meta property="og:url" content="https://martinjanda.com/blog/jake-bylo-mexpo-2012/" />
<meta property="article:published_time" content="2012-10-10T15:40:41+00:00" />
<meta property="article:modified_time" content="2012-10-10T15:40:41+00:00" />

<meta name="twitter:card" content="summary"/>
<meta name="twitter:title" content="Jaké bylo Mexpo 2012?"/>
<meta name="twitter:description" content="Druhý ročník Manager Expo je za námi. Letos pod názvem Mexpo, který akci sluší víc. Jak se letos povedla konference o managementu a mediích?
V termínu od 5. 10. do 6. 10. 2012 se ve slovenském Senci opět sešli zájemci o 2 poměrně odlišná témata: osobní růst a marketing. Stejně jako na loňském ročníku jsem většinu času věnoval přednáškám v sále „management“. Budu tedy psát především o této tematické polovině konference."/>











    
</head>
<body>
    <a class="skip-main" href="#main">Skip to main content</a>
    <div class="container">
        <header class="common-header"> 
            
                <h1 class="site-title">
    <a href="/">Blog Maritna Jandy</a>
</h1>

    <nav></nav>



            
        </header>
        <main id="main" tabindex="-1"> 
            
    
    
    <article class="post h-entry">
        <header class="post-header">
            <h1 class="p-name post-title">Jaké bylo Mexpo 2012?</h1>
        </header>
        <div class="content e-content">
            <p>Druhý ročník Manager Expo je za námi. Letos pod názvem Mexpo, který akci sluší víc. Jak se letos povedla konference o managementu a mediích?</p>
<p>V termínu od 5. 10. do 6. 10. 2012 se ve slovenském Senci opět sešli zájemci o 2 poměrně odlišná témata: osobní růst a marketing. Stejně jako <a href="http://www.martinjanda.com/blog/jake-bylo-manager-expo-2011/">na loňském ročníku</a> jsem většinu času věnoval přednáškám v sále „management“. Budu tedy psát především o této tematické polovině konference. Zkusím vám přiblížit přednášky a nalákat na připravované video záznamy.</p>
<p><strong><a href="http://www.itimeblog.com/">Lukáš Gregor</a> – Jak být (online) efektivní</strong></p>
<p>Program odstartoval pedagog, lektor a publicista Lukáš Gregor. Jeho tématem bylo představení mnoha užitečných online aplikací, které vám mohou usnadnit život. Postupně se věnoval tématům: mapy, time managmenet, team management, kalendáře, pošta apod. Dnes už podobné aplikace nejsou jen pro geeky, hodí se opravdu každému. <a href="http://www.itimeblog.com/2012/10/06/jak-byt-online-efektivni/">Slidy najdete na Lukášově blogu</a>.</p>
<p><strong><a href="http://www.ztdonline.cz">Pavel Miksa</a> – Jak vytěžit maximum z minimalismu</strong></p>
<p>Loni Pavel povídal o ZTD a i letos zůstal věrný svému life stylu. Jeho přednáška shrnula nejužitečnější tipy z minimalismu vzhledem k (ne)plánování, osobní efektivitě a přístupu k informacím. Přednáška pravého minimalisty.</p>
<p><strong><a href="http://www.janmichalicka.com/">Ján Michalička</a> – Autohypnózou k úspěchu</strong></p>
<p>Ján Michalička je certifikovaným hypnotizérem a tématu se věnuje na plný úvazek. Do 45 minut stihl naskládat základní povídání o fungování mozku, hypnóze a autohypnóze.</p>
<p>Všimli jste si třeba, jak jsou reklamy v TV hlasitější než filmy? Je to záměrný trik zaměřený na naše podvědomí. Snad tomu bude díky změně zákonu brzo konec.</p>
<p>Přednášející u mě zboural trochu mylnou představu o tomto tématu a přinesl pár podmětů k zamyšlení.</p>
<p><strong><a href="http://www.gro.cz">Jaroslav Homolka</a> – Umění rovnováhy a vnitřního klidu</strong></p>
<p>Na Jardu jsem se opravdu těšil. Poprvé jsme ho viděl ve videocastech <a href="http://www.gro.cz/gro/videocast-jaroslav-homolka.html">Bistro digital</a> s Petrem Márou. Oslovily mě jeho zkušenosti a pragmatický přístup ke světu. Svou přednáškou mé očekávání ještě překonal: vtipně, úderně a s myšlenkou.</p>
<p>Z přednášky jsem si především odnesl ujasnění kritických proměnných sebeřízení a osobní strategie. Opravdu se těším na záznam přednášky, protože informační hodnota byla velká a já nestíhal zpracovávat.</p>
<p><img src="/1-mexpo-jarda.jpg" alt="Jaroslav Homolka měl po všech stránkách skvělé přednášky"></p>
<p><strong><a href="http://blog.jadud.sk/">Ján Jaďuď</a> – Personifikáciou k lepšiemu UX vášho produktu</strong></p>
<p>Mimo 2 hlavní sály bylo možné si zajímavé informace poslechnout i v menší místnosti s mini přednáškami, kde vystoupil i Honza. Byla to pěkná prezentace o vzrůstající důležitosti personifikace služeb jako klíčové konkurenční výhodě. Vlastně to byla jediná marketingová přednáška, na které jsem na Mexpu byl a díky za ni.</p>
<p><strong><a href="http://www.bizwiz.cz">Tomáš Bleša</a> – Vrabci v hrsti a holubi na střeše</strong></p>
<p>Přednášku Tomáše Bleši o postupném budování firmy jsem bohužel nestihl. O to víc se těším na záznam, protože z osobního rozhovoru mám pocit, že je to člověk, který má určitě co nabídnout ze svých zkušeností. <a href="http://www.bizwiz.cz/vrabci-holubi.pdf">Slidy ke stažení zde</a>.</p>
<p><strong><a href="http://www.vladozlatos.com/">Vlado a Tina Zlatoš</a>  – Zdravá aktualizácia tvojho tela</strong></p>
<p>Přednáška o především fyzické energii a stravování. V první polovině zaznělo několik užitečných tipů na stravování, cvičení, pitný režim a navyšování energie. Jejich přístup ke stravování se hodně podobá teď populární paleo dietě. Druhá polovina přednášky už byla hodně taková sebeprezentační, kdy Vlado spolu s kolegou z <a href="http://parkour-freerun-shows.vladozlatos.com/">Team SX</a> předváděli akrobatické kousky. Podívaná to byla opravdu pěkná a motivační.</p>
<p><strong><a href="http://www.skolapameti.cz/">Jakub Pok</a> – Skvělá paměť je základ úspěchu</strong></p>
<p>Jakub Pok velice poutavě povídal o paměťových technikách a tréninku paměti. Kromě zajímavých informací a poznatků, byla přednáška i prakticky zaměřená na rychlý nácvik zapamatování obličejů a jmen pomocí vizuálních háčků. Kromě toho, že to bylo opravdu vtipné, opravdu to fungovalo.</p>
<p><strong><a href="http://www.websupport.sk/">Michal Truban</a> – Zvíťazte nad sebou, ako hacknút samého seba</strong></p>
<p>Charismatický Michal Truban zábavnou formou povídal, jak se jemu povedlo zvítězit nad sebou samým. Hlavním problémem je náš mozek, který je potřeba trochu hacknout a možností se nabízí celá řada: malé kroky, opakovaní, pozvolné zvedání dávky a odměňování se.</p>
<p><strong><a href="http://www.knesl.com">Jiří Knesl</a> – Pracujte méně, vydělávejte víc</strong></p>
<p>Druhý den odstartoval Jirka Knesl. Svižná a úderná přednáška o tématech, které pravděpodobně znáte z jeho blogu: 80/20, eliminace, GTD, pomodoro a osobní experimenty. Jirka už je ostřílený speaker a jsem rád, že jsem ho slyšel naživo. Jeho přednáška mi připomněla, že v každodenním boji zapomínáme, proč vlastně bojujeme a že mnoho věcí můžeme odstranit, a tak zefektivnit naši práci.</p>
<p><strong><a href="http://starec.eu/">Vladimír Dědek</a> – Využití myšlenkových map jak v pracovním tak i soukromém životě</strong></p>
<p>Vladimír Dědek se pokusil do 45 minut natlačit svoje školení myšlenkových map. Byl jsem jenom na polovině přednášky, nicméně bylo vidět, že to vzal pěkně důsledně: od základů po praktické ukázky využití map. Ukázal nám tak mapy nejen jako nástroj pro brainstorming, ale i pro SWOT analýzu, osobní plánování a vlastně kompletní GTD.</p>
<p><strong><a href="http://www.commservis.com/">Tomáš Zdechovský</a> – Nejnovější výzkumy mozku a jejich aplikace v každodenním životě</strong></p>
<p>Majitel společnosti Comm servis, která na Mexpo přivezla i zajímavý MindBall, si také střihl přednášku. I když šlo o dost PR formu, nesla v sobě i informační hodnotu. Například zde dost odsoudil Focus groups coby metodu kvalitativního výzkumu a mluvil zde o neuromarketingu (vliv marketingových podnětů na fyziologické reakce spotřebitele). Také představil několik dalších aplikací technologií sledování mozku a fyziologických parametrů jako součást tréninků.</p>
<p><strong><a href="http://www.minimalista.sk/">Martin Mrva</a>  – Minimalizmus v podání násťročného</strong></p>
<p>Představa přednášky od puberťáka o životě trochu vzbuzovala rozpaky. Myslím, že pro spoustu lidí byl Martin příjemným překvapením – měl pěkný přednes i dobře připravenou prezentaci. Jeho přístup k minimalismu jako životnímu stylu vám patrně nepřinesla příliš nového, pokud sledujete Babautu nebo Pavla Miksu. Nicméně pokud vás toto téma zatím příliš nezasáhlo, Martinova přednáška nabídla pěkné shrnutí a vypíchnutí nejzajímavějších přístupů a návyků.</p>
<p><strong><a href="http://www.janpatrman.cz/">Jan Patrman</a> – Síla soustředění</strong></p>
<p>Honza se profesionálně věnuje koučingu osobního rozvoje. Na Mexpo si pro nás připravil téma síla soustředění. Kromě několika zajímavých tipů a motivačních zamyšlení se mi hlavně líbil citát, který také rád používám: Štěstí spočívá v tom, vědět, na co se mám vysrat.</p>
<p><strong><a href="http://www.gro.cz">Jaroslav Homolka</a> – Umění vedení a přirozené autority</strong></p>
<p>Druhé vystoupení skvělého Jardy Homolky mělo snad ještě víc podmětů k zamyšlení než to první den. Především se mi líbilo jeho připodobnění pracovního týmu k tlupě (pevná hierarchie) nebo k rodině (spíš kamarádská báze).</p>
<p><strong><a href="http://janpmartinek.com/">Jan P. Martínek</a> – Rodičovská coby výcvikový tábor pro manažery</strong></p>
<p>Honza, manažer z Microsoftu toho času na rodičovské „dovolené“, velmi energeticky a poutavě nám vypověděl svůj příběh. Dozvěděli jsme se, že mu rodičovská vlastně zachránila život od totálního vyhoření a jak změnil vůbec přístup k životu. Já myslím, že po této prezentaci už nikdo v sále nepochyboval, že i rodičovská je skvělý výcvikový tábor pro manažery.</p>
<p><strong><a href="https://twitter.com/KovalcikKatka">Katarína Kovalčíková</a> – Mentalita osobnej síly – osobným rozvojom k úspechu</strong></p>
<p>Poslední přednáška pro mě znamenala uvědomění, jak moc velkou část času jedeme na „automatiku“ a že každý z nás má svou subjektivní realitu, která může být i zcela odlišná od těch realit ostatních. Na svět koukáme přes filtry, což jsou naučené postoje – vyšlapané cestičky v mozku. Chce to hodně vědomého konání, abychom byli schopni si naše automatické reakce změnit, ale stojí to za to – nejsme pouze biomechanické automaty.</p>
<h3 id="organizace-a-zázemí">Organizace a zázemí</h3>
<p>Rád bych poděkoval pořadatelům nad opět bezchybnou organizací a průběhem. Oproti loňsku přibyl počet přestávkových „atrakcí“. Osobně se mi asi nejvíc líbil Mindball, který jsem si zahrál s Honzou Patrmanem a Pepou Jasanským. V Mindballu se používá měření koncetrace přes EEG a tím pohybujete kuličkou. Byla to docela sranda.</p>
<p><img src="/2-mexpo-pepa-a-mindball.jpg" alt="S Pepou Jasanským u Mindballu"></p>
<p>Příliš jsem nesledoval twitter a sexistickou aféru kolem hostesek. To mě minulo ani k tomu nemám co říct.</p>
<p>Prostředí hotelu Senec je pro podobnou konferenci vynikající. Personál se o nás staral příjemně a pocit z kvality a dostupnosti jídla i pití podpořil můj spokojený pocit z celé akce.</p>
<h3 id="žádný-networking-pouze-příjemná-setkání">Žádný Networking, pouze příjemná setkání</h3>
<p>Taky je vám tak nepříjemné slovo networking? Chápu, že pro mnohé nejlépe vystihuje zamýšlenou činnost navazování kontaktů. Ve mě to však pořád evokuje krimpování UTP a protahování kabeláže.</p>
<p>Pro příjemná setkání bylo během akce nespočet příležitostí včetně večerního rautu. Měl jsem možnost se znovu setkat s Pavlem Miksou a jeho ženou Míšou, Lukášem Gregorem a Honzou Jaďuďem. Poznal a podiskutoval jsem s Jardou Homolkou, Honzou Patrmanem, Pepou Jasanským, Lubošem Soustruznikem a řadou dalších. Nestihl jsem si pokecat s Jirkou Kneslem, snad někdy příště.</p>
<p>Ještě jednou díky pořadatelům za skvělou akci a držím palce do dalšího ročníku.</p>

        </div>
        

    


<div class="post-info">
    
        <div class="post-date dt-published">10. 10. 2012</div>
        
    
    
    <a class="post-hidden-url u-url" href="https://martinjanda.com/blog/jake-bylo-mexpo-2012/">https://martinjanda.com/blog/jake-bylo-mexpo-2012/</a>
    <div class="post-hidden-author p-author">Martin Janda</div>

    <div class="post-taxonomies">
        
            
    </div>
</div>

    </article>

    
        
    <div class="pagination post-pagination">
        <div class="left pagination-item ">
            
                <a href="/blog/uklidte-si-v-hlave/">Ukliďte si v hlavě</a>
            
        </div>
        <div class="right pagination-item ">
            
                <a href="/blog/kieser-training-efektivni-silovy-trenink/">Kieser training - efektivní silový trénink</a>
            
        </div>
    </div>

    

    

    


        </main>
        
            <footer class="common-footer">
    
    

    <div class="common-footer-bottom">
        
        <div class="copyright">
            <p>Martin Janda, 2021<br>
            </p>  
        </div> 

        

    


   
    </div>

    <p class="h-card vcard">

    <a href=https://martinjanda.com/ class="p-name u-url url fn" rel="me">Martin Janda</a> 

    

    
</p> 
    
</footer>

        
    </div>
</body>
</html>
