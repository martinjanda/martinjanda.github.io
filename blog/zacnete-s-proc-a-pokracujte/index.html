<!DOCTYPE html>


<html lang="cz-cs" data-theme="">
<head>
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>Začněte s proč a pokračujte - Blog Maritna Jandy</title>
<meta name="description" content="">

<link rel="icon" type="image/x-icon" href="https://martinjanda.com/favicon.ico">
<link rel="apple-touch-icon-precomposed" href="https://martinjanda.com/favicon.png">



    





    
    
    

    
        <link rel="stylesheet" href="https://martinjanda.com/css/style.cd267f2711fc8d550fa9b9004cd2dca13ae71d0b7af4aecb3c92e1e617996bef.css" integrity="sha256-zSZ/JxH8jVUPqbkATNLcoTrnHQt69K7LPJLh5heZa&#43;8=">
    







<meta property="og:title" content="Začněte s proč a pokračujte" />
<meta property="og:description" content="Jsme posedlí zjednodušováním a uzavíráním reality do myšlenkových modelů a vzorců chování. Možná tím přicházíme o odstíny, nečekané synergie a kouzlo chaosu. Na druhou stranu nám modely pomáhají trochu se v tom chaosu zorientovat a pochopit složité chování. Kniha Začněte s Proč od Simona Sineka představuje velice zjednodušující a přesto pozornosti hodný model úspěchu firem a hnutí.
Před tím než Simon Sinek našel své Proč, provozoval reklamní a marketingovou agenturu, které se příliš nedařilo a tak nějak postupně vyhořel." />
<meta property="og:type" content="article" />
<meta property="og:url" content="https://martinjanda.com/blog/zacnete-s-proc-a-pokracujte/" />
<meta property="article:published_time" content="2013-09-24T09:14:08+00:00" />
<meta property="article:modified_time" content="2013-09-24T09:14:08+00:00" />

<meta name="twitter:card" content="summary"/>
<meta name="twitter:title" content="Začněte s proč a pokračujte"/>
<meta name="twitter:description" content="Jsme posedlí zjednodušováním a uzavíráním reality do myšlenkových modelů a vzorců chování. Možná tím přicházíme o odstíny, nečekané synergie a kouzlo chaosu. Na druhou stranu nám modely pomáhají trochu se v tom chaosu zorientovat a pochopit složité chování. Kniha Začněte s Proč od Simona Sineka představuje velice zjednodušující a přesto pozornosti hodný model úspěchu firem a hnutí.
Před tím než Simon Sinek našel své Proč, provozoval reklamní a marketingovou agenturu, které se příliš nedařilo a tak nějak postupně vyhořel."/>











    
</head>
<body>
    <a class="skip-main" href="#main">Skip to main content</a>
    <div class="container">
        <header class="common-header"> 
            
                <h1 class="site-title">
    <a href="/">Blog Maritna Jandy</a>
</h1>

    <nav></nav>



            
        </header>
        <main id="main" tabindex="-1"> 
            
    
    
    <article class="post h-entry">
        <header class="post-header">
            <h1 class="p-name post-title">Začněte s proč a pokračujte</h1>
        </header>
        <div class="content e-content">
            <p>Jsme posedlí zjednodušováním a uzavíráním reality do myšlenkových modelů a vzorců chování. Možná tím přicházíme o odstíny, nečekané synergie a kouzlo chaosu. Na druhou stranu nám modely pomáhají trochu se v tom chaosu zorientovat a pochopit složité chování. Kniha <a href="http://www.melvil.cz/kniha-zacnete-s-proc">Začněte s Proč</a> od Simona Sineka představuje velice zjednodušující a přesto pozornosti hodný model úspěchu firem a hnutí.</p>
<p><img src="/zacnetesproc.png" alt="Začněte s proč"></p>
<p>Před tím než Simon Sinek našel své Proč, provozoval reklamní a marketingovou agenturu, které se příliš nedařilo a tak nějak postupně vyhořel. Vše možná začalo otázkou „proč se některým firmám opravdu trvale daří a jiným ne, i když mají podobné možnosti“? Podíval se na tuto myšlenku pohledem kulturní a sociální antropologie, kterou studoval na vysoké, a začal mu vycházet model chování a myšlení který nazval Zlatý kruh.</p>
<h3 id="zlatý-kruh-coby-model-myšlení-úspěšných">Zlatý kruh coby model myšlení úspěšných</h3>
<p>Autor začíná od toho, jak můžeme ovlivnit lidské chování. Zjednodušeně jsou jen 2 možnosti:</p>
<ol>
<li>přinutit – zmanipulovat,</li>
<li>inspirovat – motivovat k vlastnímu rozhodnutí.</li>
</ol>
<p>Manipulace určitě funguje: akční ceny a slevy, reklama, novinky vydávající se za inovace… Co manipulace firem však nedokáže, je vybudovat vztah a důvěru zákazníka ke značce.</p>
<p><img src="/zlaty-kruh.png" alt="Zlatý kruh myšlení"></p>
<p>Zlatý kruh slouží jako vzorec myšlení a skládá se ze 3 částí:</p>
<ol>
<li>Proč – proč vaše firma existuje? proč děláte produkt, který děláte? A proč by to někoho mělo zajímat?</li>
<li>Jak – Některé firmy vědí jak dělají to, co dělají. Vědí JAK dosáhli úspěchu nebo si to aspoň myslí.</li>
<li>Co – Asi každá organizace ví CO dělá. CO jsou prostě výsledky.</li>
</ol>
<p>Většina firem nebo hnutí zvládá tedy CO a JAK. Ti nejúspěšnější pak mají své PROČ a umí to prezentovat světu. A to je právě to tajemství úspěchu, tvrdí autor. Platnost pravidla pak ukazuje na mnoha příkladech známých i méně známých firem a hnutí.</p>
<blockquote>
<p>Každý velký lídr, člověk typu PROČ, se musí obklopit lidmi typu JAK, kteří vezmou nehmatatelnou vizi a vybudují infrastrukturu pro její realizaci. Tato infrastruktura představuje klíčový prvek, který je podmínkou každé hmatatelné měřitelné změny nebo úspěchu.</p>
</blockquote>
<p>Abych Simonekovi nekřivdil, k uvedenému modelu uvádí více ale. Například zdůrazňuje, že všechny 3 kruhy musí být v rovnováze. Bez JAK a bez výsledků je proč pouhé snění. Zlatý kruh slouží i jako filtr nebo kompas při rozhodování a posuzování příležitostí a možností.</p>
<blockquote>
<p>Podnik se v první řadě má starat o své zaměstnance. Spokojení zaměstnanci zajistí spokojené zákazníky a spokojení zákazníci zajistí spokojené akcionáře.</p>
</blockquote>
<h3 id="zase-ten-apple-a-další-příběhy">Zase ten Apple a další příběhy</h3>
<p>Autor svá tvrzení ukazuje například na Applu. PROČ v osobnosti a vizi Steva Jobse, jeho odchod a slavný návrat… popravdě jsem v tu chvíli měl chuť knihu odložit. Příběhy mám rád, ale neustále opěvování Applu mě už unavuje. Navíc znám příběh Applu zleva i zprava a vidím v tom dost velké zjednodušení, které Sinek použil.</p>
<p>Naštěstí další příběhy, které dokazují platnost zlatého kruhu jsou už zajímavější. Například příběh Continental Airlines, Kingova účast na hnutí za ukončení rasové diskriminace nebo příběh Sama Waltona, zakladatele řetězce Walmart.</p>
<p>Samotná hlavní myšlenka by vydala sotva na delší příspěvek na blog. Hodnota knihy je v příbězích, kde je ukryta celá řada dalších myšlenek a postřehů.</p>
<h3 id="doporučená-četba-pro-naše-politiky">Doporučená četba pro naše politiky</h3>
<p>PROČ je to, co mi dnes chybí v české politice a společností jako takové – chybí tu jasná vize, se kterou by se dokázalo identifikovat větší počet lidí a pod kterým má smysl budovat JAK s výsledkem CO. Začněte s proč bych dal jako povinnou četbu všem našim politikům.</p>
<p>Začněte s pro od Simona Sineka je motivační kniha ve stylu knih Setha Godina nebo Daniela Pinka. Podle ohlasů jsem čekal trochu víc. Asi nejsem správná cílová skupina. Kniha by mohla rezonovat především s majiteli a řediteli firem. A s politiky.</p>

        </div>
        

    


<div class="post-info">
    
        <div class="post-date dt-published">24. 9. 2013</div>
        
    
    
    <a class="post-hidden-url u-url" href="https://martinjanda.com/blog/zacnete-s-proc-a-pokracujte/">https://martinjanda.com/blog/zacnete-s-proc-a-pokracujte/</a>
    <div class="post-hidden-author p-author">Martin Janda</div>

    <div class="post-taxonomies">
        
            
    </div>
</div>

    </article>

    
        
    <div class="pagination post-pagination">
        <div class="left pagination-item ">
            
                <a href="/blog/o-pocitacovych-hrach-skodliva-zabava/">O počítačových hrách - škodlivá zábava?</a>
            
        </div>
        <div class="right pagination-item ">
            
                <a href="/blog/ewooky-ctecka-a-ty-nase-ceske-ebooky/">eWooky čtečka a ty naše české ebooky</a>
            
        </div>
    </div>

    

    

    


        </main>
        
            <footer class="common-footer">
    
    

    <div class="common-footer-bottom">
        
        <div class="copyright">
            <p>Martin Janda, 2021<br>
            </p>  
        </div> 

        

    


   
    </div>

    <p class="h-card vcard">

    <a href=https://martinjanda.com/ class="p-name u-url url fn" rel="me">Martin Janda</a> 

    

    
</p> 
    
</footer>

        
    </div>
</body>
</html>
