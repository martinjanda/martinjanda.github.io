<!DOCTYPE html>


<html lang="cz-cs" data-theme="">
<head>
    
        
<meta charset="utf-8">
<meta name="HandheldFriendly" content="True">
<meta name="viewport" content="width=device-width, initial-scale=1.0">
<meta name="referrer" content="no-referrer-when-downgrade">

<title>Hledání rovnováhy v životě - Blog Maritna Jandy</title>
<meta name="description" content="">

<link rel="icon" type="image/x-icon" href="https://martinjanda.com/favicon.ico">
<link rel="apple-touch-icon-precomposed" href="https://martinjanda.com/favicon.png">



    





    
    
    

    
        <link rel="stylesheet" href="https://martinjanda.com/css/style.cd267f2711fc8d550fa9b9004cd2dca13ae71d0b7af4aecb3c92e1e617996bef.css" integrity="sha256-zSZ/JxH8jVUPqbkATNLcoTrnHQt69K7LPJLh5heZa&#43;8=">
    







<meta property="og:title" content="Hledání rovnováhy v životě" />
<meta property="og:description" content="Rovnováha je ošemetná věc, zvláště ta životní. Není snadné jí dosáhnout a udržet si ji dlouhodobě je v podstatě nemožné. Přesto je dobré se o to snažit, protože pokud nám některá životní oblast nešlape, projeví se to zákonitě i v těch dalších. Například dlouhodobá nespokojenost v oblasti fyzického zdraví se určitě projeví i v práci." />
<meta property="og:type" content="article" />
<meta property="og:url" content="https://martinjanda.com/blog/hledani-rovnovahy-v-zivote/" />
<meta property="article:published_time" content="2011-11-26T21:09:29+01:00" />
<meta property="article:modified_time" content="2011-11-26T21:09:29+01:00" />

<meta name="twitter:card" content="summary"/>
<meta name="twitter:title" content="Hledání rovnováhy v životě"/>
<meta name="twitter:description" content="Rovnováha je ošemetná věc, zvláště ta životní. Není snadné jí dosáhnout a udržet si ji dlouhodobě je v podstatě nemožné. Přesto je dobré se o to snažit, protože pokud nám některá životní oblast nešlape, projeví se to zákonitě i v těch dalších. Například dlouhodobá nespokojenost v oblasti fyzického zdraví se určitě projeví i v práci."/>











    
</head>
<body>
    <a class="skip-main" href="#main">Skip to main content</a>
    <div class="container">
        <header class="common-header"> 
            
                <h1 class="site-title">
    <a href="/">Blog Maritna Jandy</a>
</h1>

    <nav></nav>



            
        </header>
        <main id="main" tabindex="-1"> 
            
    
    
    <article class="post h-entry">
        <header class="post-header">
            <h1 class="p-name post-title">Hledání rovnováhy v životě</h1>
        </header>
        <div class="content e-content">
            <p>Rovnováha je ošemetná věc, zvláště ta životní. Není snadné jí dosáhnout a udržet si ji dlouhodobě je v podstatě nemožné. Přesto je dobré se o to snažit, protože pokud nám některá životní oblast nešlape, projeví se to zákonitě i v těch dalších. Například dlouhodobá nespokojenost v oblasti fyzického zdraví se určitě projeví i v práci.</p>
<p>V dnešním článku vám ukážu jak si můžeme životní oblasti vyznačit, abychom byli schopni vysledovat jak jsme na tom. <strong>Třeba tak objevíte oblasti, které si zaslouží více pozornosti</strong>.</p>
<h2 id="6-oblastí-života">6 oblastí života</h2>
<p>Pro to, abychom si mohli určit jak na tom jsme s naší životní rovnováhou, musíme si nejdříve určit životní oblasti, mezi kterými budeme hledat rovnováhu. Každého určitě napadne to základní rozdělení: práce a soukromý život. Jistě mi však dáte za pravdu, že toto rozdělení je až příliš zjednodušující.</p>
<p>Zkusme si život rozdělit do následujících oblastí:</p>
<p><img src="/zivotni-oblasti.png" alt="Životní oblasti"></p>
<h2 id="1-vztahy">1. Vztahy</h2>
<p>Do oblasti vztahů spadají naše vztahy s partnerkou/partnerem, členy rodiny a přáteli. Také se do vztahů počítají vztahy s kolegy v práci i lidmi při jiných aktivitách. Můžeme sem počítat i naše chování vůči cizím lidem. Oblast zkoumají otázky jako: Udržuji aktivně vztahy s blízkými? Jak se chovám k ostatním? Věnuji jim dost času?</p>
<h2 id="2-kariéra">2. Kariéra</h2>
<p>Oblastí kariéry především myslím naši spokojenost v práci a profesní růst. Naše pocity v této oblasti mohou odhalit např. otázky: Baví mě moje práce? Dává smysl? Pomáhám tím někomu? Jak být lepší a vydělávat víc? Na co se zaměřit?</p>
<h2 id="3-finance">3. Finance</h2>
<p>I když by se mohlo zdát, že tato oblast spadá pod práci, není tomu tak. Kromě příjmů z práce existují i jiné možnosti a pokud chceme přemýšlet o financích, musíme svou pozornost obrátit především k výdajům a výdaje zasahují všechny životní oblasti. Zkuste se tedy na finance dívat jako na samostatnou oblast. Naši situaci můžou poodhalit otázky: Vydělávám dost, abych se uživil? Neutrácím za zbytečnosti? Jak vydělat víc? Jak něco ušetřit?</p>
<h2 id="4-mysl">4. Mysl</h2>
<p>Čtvrtá oblast znamená psychické zdraví, naše vzdělání, rozvoj a osobní růst. Otázky, které nám pomůžou odkrýt 4. oblast můžou znít: Snažím se soustavně rozvíjet nebo stagnuji? Baví mě to co se učím? V čem dalším bych se mohl zlepšit? Jak jsme na tom psychicky? Jsem častěji ve stavu deprese nebo štěstí?</p>
<h2 id="5-tělo">5. Tělo</h2>
<p>Pod životní oblast těla můžeme zahrnout fyzické zdraví, kondici a sport. Udržuji si kondici nebo na to kašlu a tělo začíná kašlat na mě? Kolik hodin týdně sportuji? Stačí to? Nepřeháním to na úkor jiných oblastí?</p>
<h2 id="6-zábava">6. Zábava</h2>
<p>Poslední oblast není o nic méně důležitější, než předchozí. Zábava nám přináší dobrou náladu a štěstí a dobíjí psychické baterky. Znám způsoby jak si zlepšit náladu? Mám ve svém kalendáři i místo pro odpočinek a zábavu? Nepřeháním to někdy např. se sledováním televize? Je můj způsob zábavy opravdu tak zábavný a není spíš škodlivý? Neexistují lepší druh zábavy třeba s přáteli?</p>
<p>Nejzásadnější otázka vždy je: <strong>co můžu udělat proto aby se stav v dané oblasti zlepšil?</strong></p>
<p>Všechny životní oblasti jsou vzájemně propojené a svázané. Pokud věnujeme přehnaně času a energie pouze kariéře, může tím trpět naše zdraví i naše rodinné vztahy. Nakonec se tato nerovnováha projeví i obráceně a špatné vztahy doma nám otráví i čas strávený v práci. Naopak investice do fyzické kondice se nám nakonec může vrátit i v práci větší soustředěností a výdrží.</p>
<h2 id="zkuste-týdenní-experiment">Zkuste týdenní experiment!</h2>
<p>Oblasti jsme si vyznačily. Teď přijde ta těžší část. Zkuste si každou z oblastí dlouhodobě ohodnotit jako ve škole od 1 do 5. Známka 1 znamená, že v této oblasti jste se sebou spokojeni a současný stav vás naplňuje štěstím a spokojeností. Známka 5 znamená, že byste tuto oblast nejraději vymazali. Je to zdroj depresí a vaše nespokojenost je veliká.</p>
<p>Zamyslete se jak se v každé z oblastí cítíte a napište známku. Ze známek pak udělejte průměr. Co vám vyšlo? Odpovídá to vašemu celkovému emočnímu rozpoložení? Která oblast vás táhne ke dnu? Jaká z oblastí vás drží nad vodou? Ještě těžší je odpovědět na otázku proč to tak je.</p>
<p>Už pouze jedno zamyšlení vám může dát zajímavé odpovědi a ukázat cestu. Ještě lepší je sledovat oblasti života dlouhodobě.</p>
<p>Zkuste následující experiment. <strong>Po dobu 7 dnů si každý večer najděte 5 minut a zaznamenejte si známku za každou oblast za právě končící den</strong>. V zaznamenávání vám může pomoct tato <a href="/zivotni-oblasti-tyden.pdf">tabulka k vytisknutí</a> nebo tento soubor do PC (<a href="/zivotni-oblasti-tyden.xls">MS Excel</a>, <a href="/zivotni-oblasti-tyden.ods">OpenDocument formát</a>). Zkuste si také napsat co jste v daný den udělali, že máte vyšší známku a naopak jaká vaše akce způsobila horší hodnocení oblasti.</p>
<p>Hlavním cílem je zjistit, která oblast si zaslouží větší investici vašeho času a energie a kde naopak můžete ubrat.</p>

        </div>
        

    


<div class="post-info">
    
        <div class="post-date dt-published">26. 11. 2011</div>
        
    
    
    <a class="post-hidden-url u-url" href="https://martinjanda.com/blog/hledani-rovnovahy-v-zivote/">https://martinjanda.com/blog/hledani-rovnovahy-v-zivote/</a>
    <div class="post-hidden-author p-author">Martin Janda</div>

    <div class="post-taxonomies">
        
            
                <ul class="post-tags">
                    
                        <li><a href="https://martinjanda.com/tags/seberizeni">#seberizeni</a></li>
                    
                        <li><a href="https://martinjanda.com/tags/uvaha">#uvaha</a></li>
                    
                </ul>
        
    </div>
</div>

    </article>

    
        
    <div class="pagination post-pagination">
        <div class="left pagination-item ">
            
                <a href="/blog/strucny-uvod-do-gtd-getting-things-done/">Stručný úvod do GTD: Getting Things Done</a>
            
        </div>
        <div class="right pagination-item disabled">
            
        </div>
    </div>

    

    

    


        </main>
        
            <footer class="common-footer">
    
    

    <div class="common-footer-bottom">
        
        <div class="copyright">
            <p>Martin Janda, 2021<br>
            </p>  
        </div> 

        

    


   
    </div>

    <p class="h-card vcard">

    <a href=https://martinjanda.com/ class="p-name u-url url fn" rel="me">Martin Janda</a> 

    

    
</p> 
    
</footer>

        
    </div>
</body>
</html>
